Hozzávalók
A tésztához
20 dkg finomliszt
1 db tojás
4 dl tej
2 dl víz
2 ek napraforgó olaj
5 dkg vaj
1 csipet só
2 ek cukor
1 kk szódabikarbóna
2 tk citromhéj
2 tk citromlé
1 csomag vaníliás cukor (opcionális)
A sütéshez
0.5 dl napraforgó olaj
Elkészítés
A tésztához
A liszthez adjuk hozzá a cukrot, szódabikarbónát, sót, keverjük el. (Aki szeretne, itt tehet hozzá egy csomag vaníliás cukrot. Én csak egyszerűen nem szeretem, hogy szinte már nincs édesség vanília nélkül.)
Keverjük össze a nedves hozzávalókat, és folyamatos kevergetés mellett adjuk hozzá apránkénta lisztes keverékhez, amíg el nem fogy. (Használhatunk robotgépet.) A tészta sűrűbb lesz, mint a szokásos szódavizes változat.
Hevítsünk egy serpenyőt majdnem teljes lángon forróra, olajozzuk 1 tk olajjal, majd vegyünk egy merítőkanalat. Ebben merjünk ki palacsintatésztát, amilyen vastagra szeretnénk, majd csurgassuk és a serpenyőt finoman körbebillentve osszlassuk el egyenletesen. Az első oldalt süssük kb. egy percig, falapáttal ellenőrizzük, mennyire barna. Fordítsuk meg, a másik oldalt pirulásig sütjük.
Borítsuk tányérra.
Addig süssük, amíg el nem fogy a tésztánk, közben néhányszor olajozzuk ki újra a serpenyőt.
A kész palacsintákat tálalásig fedjük le egy másik tányérral és bugyoláljuk be konyharuhával, hogy friss maradjon.
Töltsük bármivel vagy együk porcukorral meghintve. Ennek ugyanis önmagában is van íze... :-)
Sütés ideje: 20 perc
Receptkönyvben: 1497
